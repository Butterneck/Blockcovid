## Generamento e scaricamento Report
Tramite applicazione web, premendo sull'apposita voce "**Reports**" presente nel menu, è possibile accedere alla sezione di reportistica.
Da questa schermata, un *amministratore* autenticato avrà la possibilità di **consultare** e **scaricare** report di prenotazione ed igienizzazione delle postazioni registrate nel sistema.

Per generare e scaricare un report l'*amministratore* dovrà eseguire i seguenti passaggi:

### 1. Selezione data
Da apposito widget a calendario *evidenziato in rosso*, l'amministratore può **selezionare la data** desiderata nel quale si desidera consultare lo storico di utilizzo ed igienizzazione delle postazioni, come nella seguente immagine:

![schermata report - data](assets/web/report1.png)

### 2. Selezione postazioni
Una volta selezionata la data, apparirà a video la **lista di postazioni** nelle relative stanze censite nel sistema. Per avere un report di una specifica postazione, l'*amministratore* dovrà selezionare la postazione, o gruppo di postazioni desiderate, tramite *click* sinistro del mouse.  

![schermata report - postazioni](assets/web/report2.png)


### 3. Selezione utenti
Una volta selezionate le postazioni desiderate, il sistema mostrerà a video la **lista degli utenti** censiti ed attualmente registrati, in questa schermata evidenziati in rosso. Affinchè il report contenga informazioni dettagliate su un singolo o gruppo di utenti relativo allo storico di utilizzo ed igienizzazioni delle postazioni precedentemente selezionate, l'*amministratore* dovrà selezionare, con il tasto sinistro del mouse, la lista di utenti desiderati.

![schermata report - utenti](assets/web/report3.png)

### 4. Tipo report
Terminata la selezione di utenti e stanze, l'*amministratore* avrà la possibilità di selezionare **due** tipi di reportistica offerti dall'applicazione:


1. **Cleanings history**, ovvero lo storico delle igienizzazioni effettuate dagli utenti selezionati;
2. **Bookings history**, ovvero lo storico delle prenotazioni effettuate dagli utenti selezionati.
![schermata report - tipo report](assets/web/report4.png)


### 5. Conferma
Inseriti tutti i dati richiesti, il sistema, prima di generare il report, chiederà **conferma all'*amministratore*** circa i dati precedentemente inseriti.
Se i dati inseriti sono corretti, l'*amministratore* potrà confermare la creazione del report premendo sul pulsante "**DOWNLOAD**" cerchiato in rosso nell'immagine, altrimenti, per modificare i dati inseriti, basterà premere sul pulsante "**PREV**".

![schermata report - tipo report](assets/web/report5.png)